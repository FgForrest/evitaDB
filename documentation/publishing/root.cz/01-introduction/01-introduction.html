<!--
  ~
  ~                         _ _        ____  ____
  ~               _____   _(_) |_ __ _|  _ \| __ )
  ~              / _ \ \ / / | __/ _` | | | |  _ \
  ~             |  __/\ V /| | || (_| | |_| | |_) |
  ~              \___| \_/ |_|\__\__,_|____/|____/
  ~
  ~   Copyright (c) 2024
  ~
  ~   Licensed under the Business Source License, Version 1.1 (the "License");
  ~   you may not use this file except in compliance with the License.
  ~   You may obtain a copy of the License at
  ~
  ~   https://github.com/FgForrest/evitaDB/blob/main/LICENSE
  ~
  ~   Unless required by applicable law or agreed to in writing, software
  ~   distributed under the License is distributed on an "AS IS" BASIS,
  ~   WITHOUT WARRANTIES OR CONDITIONS OF ANY KIND, either express or implied.
  ~   See the License for the specific language governing permissions and
  ~   limitations under the License.
  -->

<!DOCTYPE html>
<html lang="cs">
<head>
	<meta charset="UTF-8">
	<title>evitaDB – představení rychlé in-memory databáze pro e-commerce</title>
</head>
<body>
	<header>
		<h1>evitaDB – představení rychlé in-memory databáze pro e-commerce</h1>
		<time datetime="2024-01-01">1. ledna 2024</time>
		<p>
			Tento článek je prvním ze série článků, které se vám budou snažit přiblížit novou databázi
			evitaDB specializující se na práci s daty v katalogových řešení především v oblasti e-commerce, ale nejen
			tam.
		</p>
	</header>
	<article>

		<p>
			Na světě existuje <a href="https://dbdb.io/">obrovské množství databází</a> a zdálo by se, že není třeba,
			aby vznikaly nové. Přesto se tak děje a navzdory setrvačnosti této části IT průmyslu
			postupně získávají značnou popularitu. Základním stavebním kamenem ve většině
			společností jsou staré osvědčené relační databáze. Na přelomu roku 2010 vznikla
			celá řada NoSQL databází, které se snažily odstranit některé nevýhody zavedených
			databází pro scénáře, se kterými se vývojáři setkávali při škálování a vývoji
			webových aplikací. Dynamická doba přinesla mnoho inovací, ale také také mnoho
			omylů a přešlapů v oblasti konzistence dat, schemaless přístupu nebo
			bezpečnosti.
		</p>
		<p>
			Nové databáze však stále vznikají, z čehož je patrné, že hledání té pravé
			technologie v řadě oblastí nedošlo naplnění. Některé druhy databází, např. ty
			optimalizované na time-series data jako je <a
				href="https://questdb.io/">QuestDB</a>, <a
				href="https://prometheus.io/">Prometheus</a> či <a
				href="https://www.timescale.com/">TimescaleDB</a>, reagují na zvyšující se
			požadavky v oblasti monitoringu (sledování aplikačních / síťových metrik),
			zatímco jiné, např. vektorové jako je <a href="https://vespa.ai/">Vespa.AI</a>,
			<a href="https://www.pinecone.io/">Pinecone</a> nebo <a
				href="https://weaviate.io/">Weaviate</a>, se zrodily kvůli rozvoji umělé
			inteligence a potřebě ukládat a efektivně prohledávat vektorová data. Stejně
			bychom mohli mluvit o databázích specializovaných na <a
				href="https://lucene.apache.org/">fulltextové vyhledávání</a>, <a
				href="https://postgis.net/">prostorové vyhledávání</a>, práci s <a
				href="https://tigerbeetle.com/">finančními transakcemi</a>, <a
				href="https://neo4j.com/">prohledávání grafů (sítí)</a> a řadě dalších. Z výše
			uvedeného výčtu je patrné, že každá dostatečně zajímavá oblast si zaslouží
			vlastní specializované řešení, které akcelerují její rozvoj a zjednoduší
			vývojářům život.
		</p>
		<p>
			Oblast e-commerce, na kterou <a href="https://evitadb.io/">evitaDB</a> cílí, je
			široká. Pojďme si ji tedy zúžit na řešení, která se nazývají “storefront” –
			tedy to, co v Čechách nazýváme e-shopy. Aplikace v ní vyvíjené staví obvykle na některé z open-source
			databází s obecným zaměřením (např. <a
				href="https://www.postgresql.org/">PostgreSQL</a>, <a
				href="https://www.mysql.com/">MySQL</a> apod.). S narůstající potřebou škálovat
			buď pokračují již zavedeným směrem pomocí přechodu na <a
				href="https://www.citusdata.com/">Citus</a> či <a
				href="https://vitess.io/">Vitess</a>, přecházejí na nákladné pronajímané
			varianty jako je <a href="https://aws.amazon.com/rds/">Amazon RDS</a> nebo
			přecházejí na tzv. <a
				href="https://medium.com/design-microservices-architecture-with-patterns/cqrs-design-pattern-in-microservices-architectures-5d41e359768c">CQRS
			architekturu</a> a implementují nějakou formu transformačního procesu dat do
			formy optimalizované pro čtení často spojenou s využitím speciální NoSQL
			databáze, která dobře škáluje (často se používá např. <a
				href="https://www.elastic.co/">Elasticsearch</a> nebo key-value databáze jako
			třeba <a href="https://redis.io/">Redis</a> nebo <a
				href="https://rocksdb.org/">RocksDB</a>). Z výše uvedeného výčtu je patrné, že
			se ve všech případech jedná buď o databáze s obecným zaměřením, nebo databáze
			stavěné za úplně jiným účelem (<a
				href="https://www.elastic.co/">Elasticsearch</a> staví na <a
				href="https://lucene.apache.org/">Lucene</a>, což je primárně fulltextová
			databáze).
		</p>
		<p>
			<img src="cqrs-1.png" alt="CQRS Design Pattern in Microservices Architecture, Mehmet Ozkaya"
			     title="CQRS Design Pattern in Microservices Architecture, Mehmet Ozkaya">
			Zdroj použitého obrázku:
			<a href="https://medium.com/design-microservices-architecture-with-patterns/cqrs-design-pattern-in-microservices-architectures-5d41e359768c">
				CQRS Design Pattern in Microservices Architecture, Mehmet Ozkaya
			</a>
		</p>
		<h2>Výzkum na Univerzitě Hradec Králové</h2>
		<p>
			<a href="https://www.fg.cz/">Autoři</a> <a
				href="https://evitadb.io/">evitaDB</a> jsou vývojáři, kteří roky vyvíjeli své
			webové e-commerce aplikace na architektuře CQRS a došli k závěru, že rychlá
			databáze pro čtení orientovaná na potřeby e-commerce, by jim značně ulehčila
			život. Podařilo se jim získat výzkumný grant v jehož rámci si mohli společně s
			<a href="https://www.uhk.cz/">Univerzitou Hradec Králové</a> dovolit investovat
			3 roky <a href="https://evitadb.io/research/introduction">společného výzkumu a
			vývoje</a> do základu této databáze a prototypů založených na jiných veřejně
			dostupných databázích.
		</p>
		<p>
			Jádrem výzkumu bylo stanovení společného API pokrývajícího všechny běžné scénáře
			při vývoji e-commerce katalogových aplikací. Dále pak sestavení automatizované
			sady funkčních a výkonnostních testů nad tímto API, které stavěly na reálných
			datových sadách a dotazech uložených z reálného provozu komerčně provozovaných
			projektů, a následně implementaci tří alternativních implementací tohoto API.
		</p>
		<p>
			První implementace stavěla datové úložiště nad PostgreSQL, druhá nad
			Elasticsearch databází a třetí představovala řešení na zelené louce využívající
			paměťové datové struktury a vlastní implementaci diskového key/value úložiště.
			<a href="https://evitadb.io/research/evaluation/evaluation">Výsledky měření</a>
			ukázaly, že databáze napsaná na míru konkrétních požadavků dosahuje nad
			produkčními datovými sadami 10× až 100× lepšího výkonu (a to jak latence, tak i
			propustnosti).
		</p>
		<p>
			Výzkumné prototypy jsou stále dostupné v <a
				href="https://github.com/FgForrest/evitaDB-research">GitHub repository</a> a z
			implementací jsou vypracovány výstupní implementační zprávy (<a
				href="https://evitadb.io/research/sql/thesis">PostgreSQL</a>, <a
				href="https://evitadb.io/research/nosql/thesis">Elasticsearch</a>, <a
				href="https://evitadb.io/research/in-memory/thesis">In-memory</a>), včetně <a
				href="https://evitadb.io/research/evaluation/evaluation">popisu a výstupů
			výkonnostního testování</a>.
		</p>
		<h2>Umístění a použití evitaDB v CQRS architektuře</h2>
		<p>
			evitaDB si klade za cíl nahradit v současné době používané generické databáze
			pro rychlé čtení dat předpřipravených pro konzumaci frontendem. Ve výše uvedeném
			diagramu si ji můžeme tedy představit zde:
		</p>
		<p>
			<img src="cqrs-2.png" alt="CQRS Design Pattern in Microservices Architecture, Mehmet Ozkaya"
			     title="CQRS Design Pattern in Microservices Architecture, Mehmet Ozkaya">
			Zdroj použitého obrázku:
			<a href="https://medium.com/design-microservices-architecture-with-patterns/cqrs-design-pattern-in-microservices-architectures-5d41e359768c">
				CQRS Design Pattern in Microservices Architecture, Mehmet Ozkaya
			</a>
		</p>
		<p>
			Vzhledem k tomu, že evitaDB od začátku zná své místo a svůj účel, je možné tomu
			přizpůsobit i její chování. Databáze předpokládá, že data v ní uložená
			představují sekundární podobu dat, která jsou primárně držena v jiné,
			pravděpodobně relační databázi. Tím pádem je potřeba, aby bylo možné tato
			transformovaná sekundární data co nejrychleji do evitaDB databáze zapsat. V této
			chvíli si ceníme rychlosti více než rizika, že o data kvůli nějaké HW poruše
			přijdeme – je jednoduché prostě jen nastartovat transformační proces z nulového
			stavu znovu. Proto evitaDB poskytuje úvodní režim, který není transakční, ale
			tím pádem je také mnohem rychlejší, než kdyby bylo nutné řešit všechnu režii
			spojenou s <a
				href="https://en.wikipedia.org/wiki/Multiversion_concurrency_control">MVCC</a>.
		</p>
		<p>
			Jakmile jsou data plně připravena, je nutné je následně průběžně aktualizovat
			podle změn v primární databázi. K tomu slouží proces zvaný CDC (<a
				href="https://en.wikipedia.org/wiki/Change_data_capture">change data
			capture</a>), který umožňuje průběžnou (inkrementální) indexaci změněných /
			přidaných údajů. V této fázi je naopak podpora transakcí pro vývojáře aplikace
			velmi užitečná, protože ten se pak může spolehnout na konzistenci dat v databázi
			a to i v případě, že data jsou zapsána na různá místa v databázi.
		</p>
		<p>
			Už v této základní charakteristice se evitaDB liší od současných databází.
			Relační databáze vždy fungují v transakčním režimu. NoSQL databáze často naopak
			transakční buď nejsou, nebo jen v omezené míře. evitaDB si tedy bere to nejlepší
			z obou světů, ale pouze tak, jak je pro CQRS architekturu přirozené.
		</p>
		<h2>Klíčové charakteristiky databáze</h2>
		<p>
			evitaDB je databáze implementovaná na platformě Java, která je použitelná z
			libovolné jiné platformy pomocí webových API. Jedná se o NoSQL databázi, tj.
			její <a href="https://evitadb.io/documentation/query/basics">dotazovací
			jazyk</a> je přizpůsobený tomu, jak se s jejími daty pracuje, a bere v potaz
			způsob použití z webových API. Dotaz, který sestaví Java nebo C# vývojáři na
			backendu, bude srozumitelný frontend programátorům zvyklým na GraphQL nebo REST
			JSON zápis a opačně. Jazyk je zároveň navržen s ohledem na intellisense
			(našeptávání) v IDE, které vývojáři běžně pro svoji práci používají.
		</p>
		<p>
			Dotazovací jazyk je také navržen tak, aby v rámci jediného dotazu bylo možné
			vypočítat větší množství informací, než je tomu zvykem u jiných databází. Tím je
			možné dosáhnout menšího počtu dotazů a tedy i minimalizaci režie, která je s
			vyhodnocením každého dotazu spojená, a zároveň má databáze šanci lépe využít
			výpočetních mezivýsledků a optimalizovat výpočty, protože zná širší kontext
			klienta.
		</p>
		<p>
			Databáze je tzv. imutabilní, často se také používá výraz “append-only”. Při
			zápisech do databáze se nikdy nepřepisují existující data, ale vždy vzniká nová
			verze záznamu, která je zapisována na konec datového souboru, a která nahrazuje
			verzi předchozí. Tato mechanika platí jak pro vlastní uživatelské záznamy, tak i
			pro všechny interní struktury databáze jako jsou indexy, které sdílí stejný
			datový soubor, jako uživatelská data. Databáze si v operační paměti drží
			informaci, na kterém místě na disku najde ten či onen záznam v odpovídající
			verzi.
		</p>
		<p>
			Databáze udržuje všechny datové struktury určené k vyhodnocování dotazů (indexy)
			v operační paměti (konkrétně na heap) a těla vyhledaných záznamů následně načítá
			z key/value úložiště na disku. Databáze neumožňuje tzv. full-scan – pro každé
			vyhledávání vyžaduje předpřipravený vyhledávací index. Tím zabraňuje nechtěnému
			propadu výkonu při vyhodnocování dotazu, na který občas narážíme u relačních
			databází, ale zase vyžaduje od vývojářů větší předvídavost a přípravu indexů předem.
			Při výběru prováděcího plánu se databáze řídí <a
				href="https://en.wikipedia.org/wiki/Query_optimization">náklady na jednotlivé
			alternativy</a> a vybírá tu, která má šanci být nejrychlejší. Zároveň databáze
			obsahuje interní cache, do které ukládá výsledky často vyhodnocovaných dotazů
			(nebo jejich částí) a existence (části) výsledku v cache ovlivňuje i výběr plánu
			v optimalizátoru dotazu. Kromě dotazů jsou v interní cache ukládána i těla často
			dotazovaných záznamů, pro které by se jinak muselo jít až na disk a také další
			výpočtové struktury vázané na specializované funkce databáze. Díky provázanosti
			s interními indexy a jejich verzemi databázový stroj vždy ví, kdy má které části
			cache invalidovat.
		</p>
		<p>
			Díky výše uvedeným charakteristikám dosahuje evitaDB při vyhodnocování dotazů
			řádově vyššího výkonu než jiné testované databáze.
		</p>
		<p>
			Záznamy v databázi strukturou kombinují dokumentový a relační přístup. Záznam v
			databázi je nazýván “entita”, která má sadu atributů, asociovaných dat
			(rozsáhlejší nestrukturovaná JSON data), cen a relací na jiné entity (na úrovni
			relací je možné specifikovat další sadu atributů vztažených k této relaci).
			Entitu je možné načíst celou podobně jako dokument v dokumentově orientovaných
			databázích nebo jen částečně, podle potřeb klienta, ale uložení a práce s daty
			je optimalizovaná pro práci z pohledu katalogového frontendu. Díky nativní
			podpoře relací je možné načítat entity včetně dalších entit, na které se váží,
			do libovolné hloubky podobně, jako jsou na to vývojáři zvyklí z protokolu
			GraphQL.
		</p>
		<h3>Specializované funkce</h3>
		<p>
			Vzhledem k tomu, že evitaDB je orientovaná na e-commerce katalogová řešení,
			nabízí některé funkce, které byste u jiných databázových strojů jen marně
			hledali.
		</p>
		<h4>Parametrické filtrování</h4>
		<p>
			Parametrické neboli “facetové” filtrování je běžnou součástí všech katalogových
			řešení. Umožňuje uživatelům se lépe orientovat v široké nabídce produktů v
			katalogu. Kromě základní funkcionality, kterou naleznete v jiných fulltextových
			strojích, nabízí evitaDB výpočet tzv. dopadové analýzy (kolik produktů v nabídce
			by uživateli přibylo, kdyby ke stávajícímu vybranému parametru přidal parametr
			další). Dopadová analýza je poněkud specifická pro český trh, protože na
			zahraničního e-shopech ji standardně nevidíte – z našeho pohledu má však
			jednoznačný přínos pro uživatelskou zkušenost (UX).
		</p>
		<p>
			<img src="faceted-search.png"
			     alt="Parametrický filtr z e-shopu Senesi.cz s dopadovou analýzou"
			     title="Parametrický filtr z e-shopu Senesi.cz s dopadovou analýzou">
			Parametrický filtr z e-shopu Senesi.cz s dopadovou analýzou
		</p>
		<p>
			V rámci parametrického filtrování umožňuje nastavit vztahy mezi parametry v
			rámci jedné skupiny či mezi skupinami (disjunktivní / konjunktivní), či obecně
			význam zaškrtnutého parametru (pozitivní – jsou vráceny pouze položky s tímto
			parametrem, či negativní – jsou vráceny pouze položky bez tohoto parametru), což
			má dopady do výpočtu agregovaných čísel v základní i dopadové analýze.
		</p>
		<p>
			Cílem kvalitního parametrického filtrování je pomoci uživateli rychle zúžit
			velký výběr položek katalogu, ale zároveň se vyhnout situaci, kdy vybraná
			kombinace parametrů neodpovídá žádnému z nich.
		</p>
		<h4>Hierarchické struktury</h4>
		<p>
			Většina katalogů organizuje své položky do stromové struktury pomocí tzv.
			“kategorií”. Proto mají stromové struktury své místo v základních datových
			strukturách evitaDB. Na položky katalogu se uživatel typicky dívá z pohledu
			vybrané kategorie a jejich subkategorií. Řešení stromových struktur v databázi
			není bez komplikací (o řešení této problematiky v relačních databázích vyšel
			svého času na <a
				href="https://zdrojak.cz/clanky/ukladame-hierarchicka-data-v-databazi-i/">Zdrojáku
			vlastní seriál</a> – podpora rekurze v nich často <a
				href="https://evitadb.io/research/sql/thesis#querying-by-hierarchy">naráží na
			výkonnostní problémy</a>, ani <a
				href="https://discuss.elastic.co/t/best-practices-for-related-and-hierarchical-data/63895">NoSQL
			databáze v tomto nejsou výjimkou</a>).
		</p>
		<p>
			E-commercové aplikace mají často ještě náročnější požadavky na stromové
			struktury. Ukazuje se jako praktické, pokud engine dokáže řešit takové situace,
			jako je vyloučení specifických podstromů z vyhledávacího dotazu (např. proto, že
			je daná kategorie teprve “v přípravě”), což při možnosti zařadit jednu položku
			do více různých kategorií (potenciálně jak viditelné, tak i neviditelné) dělá z
			výpočtu netriviální záležitost.
		</p>
		<p>
			Další z užitečných funkcí je možnost zpětně vygenerovat podklady pro zobrazení
			menu, pokrývajícím položky, které odpovídají vyhledávací podmínce, tj.
			automaticky vyloučit ty kategorie, které by uživateli nenabídly žádné položky.
		</p>
		<h4>Ceníky</h4>
		<p>
			evitaDB cílí obecně na katalogová řešení se specializací na e-commerce.
			Proto má v základním dotazovacím jazyku i <a
				href="https://evitadb.io/documentation/query/filtering/price">konstrukty pro
			obecné cenové propočty</a>. Při splnění určitých předpokladů dokáže databáze
			spočítat koncovou cenu pro zákazníka a následně třídit a filtrovat podle této
			ceny. Předpokladem je dekompozice cenové politiky obchodníka do sady ceníků
			seřazených dle priority uplatnění a z opačné strany výběr ceníků platných pro
			konkrétního uživatele. Z našich zkušeností vyplývá, že do takto zjednodušeného
			modelu lze převést valnou většinu na první pohled i komplikovaných cenových
			politik obchodníků jak v B2C, tak i v B2B oblasti. Databáze interně pracuje jak
			s cenami s daní, tak bez a v různých měnách.
		</p>
		<p>
			Při výpočtech myslíme i na situace specifické pro e-shopy – tj. řešení
			“variantních produktů”, kdy ve výpisech sadu příbuzných produktů, tzv. variant,
			zastupuje jeden virtuální produkt. Varianty ovšem mohou nabývat různých cen, a
			proto je se pak u zástupného produktu musí při filtraci zohledňovat libovolná z
			prodejních cen variant. Podobná situace je i u tzv. kompletů, kdy cena
			výsledného produktu je součtem cen jeho součástí (ty mohou být pro každého
			uživatele různé a proto není možné ceny kompletů předpočítávat).
		</p>
		<h4>Lokalizace</h4>
		<p>
			Atributy a asociovaná data mohou být tzv. lokalizovaná – tedy mít různé hodnoty
			na základě jazyka zvoleného uživatelem. Při vyhledávacích dotazech je možné
			specifikovat jazyk uživatele a nalezené entity budou automaticky obsahovat data
			v jazyce preferovaném daným uživatelem. Lokalizaci dat je možné použít i pro
			řešení rozdílů mezi imperiálními a metrickými jednotkami.
		</p>
		<p>
			Ačkoliv se zdá být lokalizační problém jako triviální k řešení libovolnou
			databází, v širším kontextu dotazovacího jazyka a webových API dává jeho přímá
			podpora databází smysl. V e-commerce prostředí je navíc lokalizace běžným
			požadavkem.
		</p>
		<h4>Histogramy</h4>
		<p>
			Součástí každého vyhledávacího dotazu mohou být vypočtené histogramy cen či
			atributů. Tuto funkci mnoho webových katalogů nemá – v současné době jej můžete
			vidět například při filtraci ceny na serveru <a
				href="https://booking.com/">Booking.com</a>:
		</p>
		<p>
			<img src="price-histogram.png" alt="Histogram pro výběr ceny na Booking.com"
			     title="Histogram pro výběr ceny na Booking.com">
			Histogram pro výběr ceny na Booking.com
		</p>
		<h4>Fulltextové / sémantické vyhledávání</h4>
		<p>
			Databáze v současné době nepodporuje fulltextové či sémantické (vektorové)
			vyhledávání. Je tedy stále nutné pro tuto část aplikace využívat některé z
			externích řešení. Do budoucna s integrací této funkce počítáme, protože je pro
			katalogová řešení běžná.
		</p>
		<h3>Webová API</h3>
		<p>
			Databáze má integrovaná webová API, která lze selektivně povolovat či vypínat
			dle potřeby konkrétních projektů a jejich týmů. Ihned po vytvoření schématu v
			evitaDB jsou data i schéma dostupná na všech povolených webových API bez
			nutnosti další práce vývojáře. Dokumentace a nastavení evitaDB schématu se beze
			zbytku zužitkuje při generování webových schemat.
		</p>
		<h4>GraphQL</h4>
		<p>
			GraphQL je protokol, který se velmi dobře používá z JavaScriptových knihoven či
			mobilních aplikací. Je moderní a při návrhu API evitaDB jsme se z něj v mnohém
			inspirovali. Vygenerované GraphQL schéma respektuje uživatelské názvy entit,
			atributů a dalších struktur definovaných ze strany aplikace a snaží se co
			nejvíce přiblížit struktuře GraphQL API, které by si psal vývojář sám. Tj. pokud
			v evitaDB schématu vytvoříte entitu s názvem `product`, v GraphQL API se vám
			objeví metody `getProduct`, `listProduct` a `queryProduct`.
		</p>
		<h4>REST</h4>
		<p>
			REST je alternativa ke GraphQL, která má mnoho slabých míst, přesto je však díky
			svému “stáří” a jednoduchým principům obecně velmi rozšířený protokol, který je
			možné jednoduše konzumovat prakticky z libovolného programového prostředí. Pokud
			je zapnutá podpora REST protokolu, je pro každé schéma v evitaDB okamžitě
			dostupný popis REST API v Open API schématu, které je možné použít k
			vygenerování dokumentace, popřípadě skeletu komunikačního rozhraní pro klienta.
			Principy návrhu REST API jsou podobné jako u protokolu GraphQL a respektují
			názvosloví cílové aplikace.
		</p>
		<h4>gRPC</h4>
		<p>
			gRPC protokol je rychlý, binární protokol od Google využívající na serializaci
			dat formát Protocol Buffers. Protokol je velmi často používán při implementaci
			microservices a obecně je používán spíše na straně backendu.
		</p>
		<p>
			My jsme gRPC protokol zvolili jako systémový protokol, nad kterým chceme budovat
			naše “klienty” a používat ho do budoucna i obecně na dorozumívání mezi
			jednotlivými instancemi evitaDB (např. při distribuovaném provozu).
		</p>
		<p>
			Nic však nebrání tomu, aby nad tímto protokolem vznikaly další klientské
			knihovny na platformách, které my sami z kapacitních důvodů zatím podporovat
			nemůžeme.
		</p>
		<h3>Klientské knihovny</h3>
		<p>
			Aktuálně s evitaDB dodáváme dvě klientské knihovny:
		</p>
		<h4>Java</h4>
		<p>
			<a href="https://evitadb.io/documentation/use/connectors/java">Nativní Java
				API</a> umožňuje jednoduchou komunikaci bez prostředníka. Díky tomu, že databáze
			sama je napsána v jazyce Java (konkrétně na verzi Java 17), je možné ji
			provozovat i jako tzv. “embedovanou” databázi – tj. databázi, která běží ve
			stejném procesu jako samotná aplikace, která ji využívá. Tento režim je velmi
			šikovný pro psaní integračních testů aplikace. Naše vlastní integrační testy
			(aktuálně téměř 5 tisíc) mohou díky tomu běžet paralelně a na našich
			vývojářských strojích doběhnout okolo jedné minuty od spuštění. Stejnou <a
				href="https://evitadb.io/documentation/use/api/write-tests?codelang=java">podporu
			pro integrační testování</a> pak můžete využít i pro testování vašich vlastních
			aplikací.
		</p>
		<p>
			Vedle toho je možné identické API použít i pro vzdálenou komunikaci mezi
			aplikací a evitaDB serverem běžícím jako proces na stejném nebo jiném stroji. Ke
			komunikaci mezi klientem a serverem se používá protokol gRPC. Přepnutí mezi
			embedovaným a vzdáleným režimem je v aplikaci otázka několika málo řádků a díky
			stejnému API může zbytek vaší aplikace zůstat zcela beze změny.
		</p>
		<h4>C-Sharp</h4>
		<p>
			<a href="https://github.com/FgForrest/evitaDB-C-Sharp-client">C# klient</a> je
			vytvářen ve spolupráci s Univerzitou Hradec Králové a má jít o potvrzení
			multiplatformnosti našeho gRPC API a ověření, že jeho návrh je dobře použitelný
			i z jiné platformy než je Java.
		</p>
		<p>
			C# klient je v současné době umožňuje využít všechny možnosti evitaDB a je plnohodnotnou
			alternativou k Java API. Na tomto klientu jsme si ověřili, že implementace i komunikace mezi různými
			platformami je funkční, že API i dotazovací jazyk v C# podobě vypadá velmi podobně tomu v Javě.
		</p>
		<h2>Na co se databáze nehodí</h2>
		<p>
			evitaDB je specificky zaměřená na katalogová řešení, ideálně v e-commerce.
			Nesnaží se být “obecně” použitelnou databází na široké spektrum požadavků, ale
			orientuje se na tento úzký způsob použití.
		</p>
		<p>
			Díky tomu, že indexy jsou drženy v paměti, se nehodí na tzv. “big data”.
			Databázi testujeme na stovkách tisíc až jednotkách milionů produktů a navázaných
			dat. Schéma se 120 tisíci produktů, 3. mil cen a cca 4 mil. atributů, 700 tisíc
			asociovaných dat a 1 mil. vzájemných referencí vyžadovala cca 10GB RAM pro
			paměťové indexy. Čísla jsou pouze orientační – záleží vždy na struktuře a
			bohatosti dat a je nutné vše vyzkoušet a změřit na vašich vlastních datech.
		</p>
		<p>
			Do budoucna jsme s požadavky na paměť optimističtí. V nových verzích Java
			platformy se připravují změny, které by měly vést k nižším nárokům na paměť z
			pohledu platformy (projekty <a
				href="https://wiki.openjdk.org/display/lilliput">Lilliput</a> a <a
				href="https://openjdk.org/projects/valhalla/">Valhalla</a>) a i my máme v rukávu
			ještě několik možných optimalizací.
		</p>
		<h2>Licence a stav vývoje</h2>
		<p>
			evitaDB je vydávána pod <a href="https://evitadb.io/documentation/use/license">BSL licencí</a>, což sice
			technicky není open-source licence, ale ve vztahu k OSS velmi přátelská. V rámci BSL licence
			můžete evitaDB použít k libovolným ne-komerčním či komerčním účelům na libovolném množství
			serverů s výjimkou poskytování evitaDB jako <a
				href="https://cs.wikipedia.org/wiki/Database_as_a_service">DaaS</a>. Čtyři roky
			starý zdrojový kód navíc automaticky přechází na OSS licenci Apache Commons v.2,
			která je prakticky bez omezení.
		</p>
		<p>
			evitaDB je v současnosti v tzv. “alfa” verzi. Vyhrazujeme si právo do finálního
			vydání ještě řadu věcí změnit, i když už nyní je jasné, že valná většina
			principů a API zůstane stejná. V letošním roce nasadíme evitaDB do produkce na našich vlastních projektech
			a příští rok budeme na tuto databázi migrovat naše další klienty. Databáze, kterou tedy dostanete do rukou,
			bude minimálně prověřena naší vlastní zkušeností v produkčních prostředích.
			Uvědomujeme si, že prověření databáze praxí je klíčový aspekt, a nedůvěra k
			novým technologiím může řadu z vás odradit, ale této fázi se bohužel nedá nijak
			vyhnout.
		</p>
		<h2>Co můžete očekávat od tohoto seriálu?</h2>
		<p>
			Tento článek je úvodním dílem delšího seriálu, ve kterém bychom vás chtěli
			seznámit s jednotlivými zákoutími této databáze v češtině. Veškerá dokumentace
			databáze a dalšího obsahu je primárně vytvářena v angličtině, protože bychom
			byli rádi, aby evitaDB jednoho dne překročila hranice naší země a stala se
			užitečnou i v zahraničí. Pro řadu vývojářů však stále může být angličtina hůře
			stravitelná a proto chceme její adopci v ČR podpořit právě tímto seriálem
			článků. Těšíme se, že touto cestou projdeme společně a že dáte naší databázi
			šanci a vyzkoušíte ji na svých projektech.
		</p>
		<p>
			V dalším článku této série si ukážeme zprovoznění databáze na vašem počítači,
			popíšeme si strukturu dat v evitaDB, založíme si nová schémata a do nich i pár
			ukázkových záznamů. Vyzkoušíme si přístup k datům přes webová API a podíváme se
			na ně skrz naši webovou laboratoř.
		</p>

	</article>
</body>
</html>